Sezona çok iyi başlayan takımlardan, ilk haftalarda liderlik koltuğuna bile oturan Kandıra Belediyespor’da Teknik Sorumlu Ayhan Oyan, iki hafta önce istifa etmişti. Yeşil-Beyazlı ekipte, Ayhan Oyan’ın yerine takımın başına Muharrem Boz getirildi. Sporseverlerin futbolcu olarak Büyükşehir Kağıtspor ve İhsaniyespor’dan tanıdığı Muharrem Boz, geçen yıl Bağçeşmespor’da yardımcı antrenör olarak göreve başlamıştı. Muharrem Boz, geçen hafta Başiskele Belediyespor ile oynanan maçta ilk kez takımın başında sahaya çıkmıştı.