Çarşamba Pazarı’ndan açık pazara nakledilen pazarcı esnafını gündeme taşıdılar. Beylikdüzü Çarşamba Pazarı’ndan açık pazara nakledilen pazarcı esnafının, tahsis belgelerinin bugüne kadar neden verilmediğini Meclis gündemine taşıyan CHP Grubu, verdiği yazılı önergeyle konu hakkında bilgi talebinde bulundu. Beylikdüzü Belediyesi Kasım ayı Meclis Toplantısı gerçekleşti. Toplantıda söz alan CHP Grup Sözcüsü Kader Göllü, verilen önergelerin cevaplarının kendilerine geç ulaştığını belirterek önerge cevaplarının bir sonraki Meclis toplantısına kadar kendilerine ulaştırılması talebinde bulundu. Toplamda 15 maddenin karara bağlandığı Meclis toplantısı esnasında CHP Grubu'ndan, Meclis 1.Başkanvekili Ömer Şatır ve Meclis Üyesi Mülayim Demirtaş söz aldı. Meclis toplantısı, önergelerin cevaplandırılmak üzere başkanlık makamına havale edilmesiyle sona erdi.