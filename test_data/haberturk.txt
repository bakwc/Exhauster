Düzce Anadolu Lisesi'nden bir grup öğrenci, Fenerbahçe Kulübü Başkanı Aziz Yıldırım'ı ziyaret etti. Aziz Yıldırım'ın da mezunları arasında yer aldığı Düzce Anadolu Lisesi adına 90 kişilik öğrenci grubunun, okul müdürü Semih Korkmaz eşliğinde sarı-lacivertli kulübe yaptığı ziyarette, Fenerbahçe Müzesi'ni, stat içindeki Fenerium mağazasını, saha içini, FB TV'yi ve Radyo Fenerbahçe 'yi gezdiği bildirildi. Fenerbahçe Kulübü Asbaşkanı Semih Özsoy ile birlikte öğrencileri ağırlayan başkan Yıldırım'ın, gezinin bir bölümünde öğrencilere eşlik ettiği ifade edildi.