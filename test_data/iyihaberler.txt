Kastamonulu ve Çankırılıların hayali olan ve cumhuriyetin ilk yıllarından itibaren gündemde olan Ilgaz Tüneli’nde çalışmalar başladı. Kastamonu ile Çankırı arasında yer alan Ilgaz Tüneli’nin proje yapım çalışmalarına 2011 yılında başlandı. Aynı yıl içerisinde tünelin projesi tamamlanarak, işin ihale sürecine girildi. İhale sürecinin tamamlanmasının ardından Ilgaz’da tünel yapım çalışmalarına başlandı. Çalışmalar tam gaz devam ederken, 4 bin 700 metre uzunluğundaki tünel, 2014 yılında tamamlanacak. Tünel sayesinde hem iki il arasındaki mesafe 5,5 kilometre kısalacak hem de yılda 38 milyon lira ekonomiye katkı sağlanacak. 1,5-2 saat olan Çankırı-Kastamonu yolu, tünelin açılmasıyla birlikte en az yarım saat kısalacak.