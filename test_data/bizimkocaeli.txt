Büyük Birlik Partisi İl Başkanı Serhat Duyar, genel merkezden 2 misafir ağırladı. Ziyarette teşkilat çalışmaları değerlendirildi. BBP Genel Sekreter Yardımcısı Hikmet Karaca ve rahmetli genel başkan Muhsin Yazıcıoğlu`nun 11 yıllık özel kalem müdürü Okan Köksal, Serhat Duyar başkanlığındaki il teşkilatını ziyaret etti. Ziyarette Duyar, atandığı günden itibaren yaptığı çalışmalar ve önümüzdeki dönem yapacağı projelerden bahsetme fırsatı buldu. Ziyarette ayrıca eski il başkanı Nurettin Bulut, il yöneticileri Şenol Karamus, İsmet Yıldırım ve Kadir Engin de hazır bulundu. TAKİP EDİYORUZ Genel sekreter yardımcısı Hikmet Karaca, genel merkez web sitesinden ve Kocaeli basınından il teşkilatını takip ettiklerini söyledi. Karaca, “Yeni başarılara imza atacağınıza inanıyoruz” dedi. Rahmetli genel başkan Muhsin Yazıcıoğlu`nun özel kalem müdürlüğünü yapmış olan Okan Köksal da Yazıcıoğlu ile paylaştığı özel anılarını partililere anlatarak maziye yolculuk etti. Kocaeli ve ülke geneliyle de ilgili değerlendirmenin yapıldığı ziyaret gecenin geç saatlerine kadar sürdü.