Galatasaray yönetim kurulu üyesi Semih Haznedaroğlu önemli açıklamalarda bulundu... Galatasaray yönetim kurulu üyesi Semih Haznedaroğlu takımdaki son gelişmeleri değerlendirirken, Umut Bulut'un Galatasaray'daki geleceğini Fatih Terim'in belirleyeceğini söyledi. TERİM, UMUT'A İHTİYACIMIZ VAR DERSE Radyospor'da Özgür Sancar ile Spor Kazanı programına konuk olan Haznedaroğlu; Terim'in Umut'a ihtiyacımız var demesi halinde gerekenin yapılacağını söylerken; " Benim bu konu hakkında detaylı bilgim yok. Bu konu hakkında söz söyleyecek kişi Fatih Terim'dir. Sezon sonunda teknik adam Umut'a ihtiyacımız var derse yönetim Umut'u almak için harekete geçecektir. Futbolcuların arkasında Fatih Terim varsa yönetim ve başkan elinden geleni yapar. Eğer oyuncunun arkasında Fatih Terim yoksa almıyoruz. Umut'un satın alma önceliği Galatasaray'da, bu da bize Fatih Terim'in Umut'u uzun vadeli düşündüğünü gösterir. Bir bildiği var ki sözleşmeye o maddeyi koydurmuş.'' dedi BURAK ÇALIŞMASININ KARŞILIĞINI ALDI Burak Yılmaz'ın lig'de ve Şampiyonlar Ligi'nde ki performansı ile ilgili Haznedaroğlu; ''Geçenler de bir röportaj gördüm. Mehmet Yıldız'a en sevdiği futbolcunun kim olduğu soruluyordu. Mehmet de yanıt olarak Burak Yılmaz cevabını verdi. Mehmet konuşmasının devamında Burak'ın Antalya'da olduğu zamanlarda antrenman bittikten sonra bir iki saat kendi kendine çalıştığını söylemişti. Bu da bize gösteriyor ki Burak'ın bu çalışmaları artık meyvesini veriyor. Antalya'dan Beşiktaş'a oradan Fenerbahçe'ye geçti. Çalışmaları ise Trabzonspor'da patlama yaptı. Burak'ın bugünkü attığı goller sadece kabiliyet sonucu değil çok çalışmasının ürünüdür. Uzun vadede çalışmasının yararlarını görmeye başladı. Çok çalışmadan başarıya uzanamazsınız.'' GRUPTAN ÇIKABİLİRİZ Galatasay'ın Şampiyonlar Ligi'ne başlarken şansız puan kayıpları yaşadıklarını ancak; bu puan kayıplarına rağmen halen gruptan çıkma şanslarının bulunduğunu belirten Haznedaroğlu sözlerine söyle devam etti: "Şampiyonlar Ligi'ne şansız puan kayıplarıyla başladık. Artık takım toparlanmış durumda. Gruptan lider çıkma şansımızı yitirdik, ancak bu gruptan çıkabiliriz. Biz de bu potansiyel mevcut. Şampiyonlar Ligi'nde gidebildiğimiz yere kadar gitmek istiyoruz.'' ŞAMPİYONLAR LİGİ'NDE ŞAMPİYON OLMAK ÇOK ZOR Şampiyonlar Ligi'nde şampiyon olmalarının zor olduğunu belirten Haznedaroğlu; ''Şampiyonlar Ligi'nde şampiyon olmak çok zor. Çünkü Şampiyonlar Ligi büyük takımların yarıştığı bir arena. Bu çok iddialı bir konuşma olur. Bu arenada hiç bir takımın kesin bir şekilde kupayı biz alacağız demesi düşünülemez.